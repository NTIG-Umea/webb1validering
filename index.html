<!DOCTYPE html>
<html lang="sv">
<head>
  <meta name="viewport" content="width=device-width, initial-scale=1.0">
  <meta charset="UTF-8">
  <title>Döda fallet</title>
  <link rel="stylesheet" href="stylesheets/style.css">
  <link href="https://fonts.googleapis.com/css2?family=Montserrat:wght@200&display=swap" rel="stylesheet">
</head>
<body>
  <div class="page">
  <header>
    <h1><a id="1"></a>Döda fallet</h1>
    <nav>
      <ul>
        <li><a href="#1" class="hrefnav">Döda fallet</a></li>
        <li><a href="#2" class="hrefnav">Geologiska förutsättningar</a></li>
        <li><a href="#3" class="hrefnav">Planer på utgrävning</a></li>
        <li><a href="#4" class="hrefnav">Utgrävningen</a></li>
        <li><a href="#5" class="hrefnav">Referenser</a></li>
      </ul>
    </nav>
  </header>
  <main>
    <aside class="info">
      <h2>Läge</h2>
      <img src="img/loc.png" alt="karta">
    </aside>
    <p class="lead">Döda fallet är en före detta fors i Jämtland, 
      i en sedan år <time datetime="1796-00-00">1796</time> torrlagd älvfåra 
      i den tidigare sträckningen av Indalsälven cirka 10 kilometer sydost 
      om Hammarstrand, utefter Riksväg 87, mellan Hammarstrand och 
      Bispgården. Döda fallets naturreservat har inrättas för fallet 
      och strömfåran.</p>

      <h2 class="shorterborder"><a id="2"></a>Geologiska förutsättningar</h2>
      <p>Döda fallet är namnet på det torrlagda vattenfall som finns på gränsen mellan Ragunda och Fors socknar inom Ragunda kommun. Det uppkom genom att Indalsälven mellan den 6 och 7 juni 1796 tog en ny fåra efter att ha brutit igenom den sandås som dämt upp älven och bildat en sjö kallad Ragundasjön alternativt Ravund (eller Ravunden). Denna hade fram till genombrottet haft sitt utlopp via ett cirka 30 meter högt vattenfall (Jakob Albert Englund anger i sin bok en total höjd av 93 fot varav huvudfallet 62 fot).</p>
      <p>Genombrottet skedde efter ett oförsiktigt grävningsarbete i åsen för att åstadkomma en flottled eftersom det branta fallet omöjliggjorde all flottning genom att timret slogs sönder i de branta klipporna. Vattenfallet, i regel kallat Gedungsen, förekommer också under andra namn som Storforsen eller Ragundaforsen, i folkligt tal även kallat Gedunsen eller i äldre dokument Getamsen.</p>
      <p>Den geologiska strukturen hade sin bakgrund i den senaste istiden då den gamla älvfåran igenfyllts av grus och sand och skapat en barriär som dämde upp sjön. Genom de årtusenden som följt på istiden hade vattnet grävt sig tillbaka och bildat en kanjon och till sist bildat fallet. Resultatet av de krafter som verkat kan bland annat ses i form av jättegrytor som uppstått där stenar legat på älvbotten och malt hål i stengrunden. Liknande geologiska förutsättningar återfinns bland annat cirka 20 km uppströms vid Gesunden och Krångedeforsarna.</p>
      <h2 class="shorterborder"><a id="3"></a>Planer på utgrävning</h2>
      <p>Planer på att åstadkomma en flottled fanns tidigt. Enligt Abraham Hülphers Jämtlandsbeskrivning från 1775 fanns redan i början av 1700-talet planer på att göra Indalsälven farbar och göra Gedungsen brukbar för flottning. De tidiga planerna stäcktes genom Karl XII:s död. Genom avvittringen som började i början av 1750-talet hade bland annat bönderna i Ragunda och Stugun tilldelats vidsträckta skogsmarker från tidigare kronoskogar. De nya skogsägarna, de mer välbärgade hemmansåborna i dessa socknar ovanför forsen kom därför att bli stora intressenter för ett flottledsprojekt för att kunna saluföra sitt virke till Sundsvallsområdets sågägare. Dessa var å sin sida intresserade av att finna nya säljare på grund av den omfattande uthuggningen av skogarna närmast kusten.</p>
      <p>Detta pockade på en lösning av det hinder som forsen innebar. Redan 1748 beslöt Sundsvalls stad att söka tillstånd till en utgrävning och till 1752 års riksdag kom en begäran om anslag för detta från stadens fullmäktige. Detta fick dock ingen respons. 1761 års riksdag förordade dock att låta utföra en undersökning om en kommunikationsled mellan Sundsvall och Jämtland bland annat via Indalsälven, och det väcktes en motion om statliga medel för en utgrävning av Gedungsen. På uppdrag av kungen och efter en hemställan av landshövdingen genomförde Jacob Stenius d.y. en omfattande undersökning 1766. Denne, som hade erfarenhet från Finland av liknande frågor, uteslöt möjligheten att genom sprängning göra forsen flottningsbar. Enda alternativet var en flottled bredvid forsen genom den ås som fanns mellan sjön och de nedanförliggande så kallade Lokängarna. Hans förslag innehöll dock förbehåll om säkerheten i form av att uppföra en regelrätt fördämning med dammluckor och att utforma kanalen som en träränna.</p>
      <p>En intressent som länge motsatte sig alla planer på kanalbygge var Västerede byaman som bodde närmast nedanför fallet och som månade om sitt laxfiske och sina slåtterängar. Man befarade att dessa skulle skadas av ett kanalbygge, något som bestreds av Ragundas samlade hemmansåbor. De försökte redan då på egen hand påbörja ett kanalbygge under ledning av nämndemannen och tidigare riksdagsmannen Jon Olofsson (<time datetime="1720-00-00">1720</time>-<time datetime="1799-00-00">1799)</time> i Pålgård. Man röjde en gata i skogen på åsen och började gräva ett dike. Arbetet avstannade dock tidigt delvis på grund av brist på tillstånd. Grävningsförespråkarna fick nu stöd av landshövdingen Per Abraham Örnsköld som 1768 vände sig direkt till kung Gustav III och menade att Forsborna saknade anledning att ställa sig i vägen med tanke på den stora nytta man skulle ha av företaget. Frågan var därmed uppe på högsta politiska nivå där inställningen varierade mellan de olika instanser som tillsattes för att utreda frågan. Örnskölds efterföljare som landshövding Germund Abraham Falkengren instämde i sin föregångares positiva inställning och till sist resulterade detta att Gustav III gav sitt tillstånd den 11 juli 1779 med hänvisning till den allmänna nyttan av ett sådant företag. Tillståndet innehöll ett förbehåll att först låta göra en värdering av det som riskerade skadas av en utgrävning, men i praktiken var det hela nu avgjort sedan Ragundaborna lovade att själva bekosta utgrävningen. Som Anders Sahlin påpekar i sin mycket grundliga genomgång av frågan var detta beslut ett brott mot 25 kap 1#167; i Byggningabalken i 1734 års lag som stadgade skydd för enskild egendom. Tillståndet innebar ju att ett kanalbygge skulle göra intrång på Västeredes marker.</p>
      <h2><a id="4"></a>Utgrävningen</h2>
      <p>Sedan häradssynerätten gjort sin värdering och de förenade bönderna i Stugun och Ragunda gett en löftesskrift om att ersätta den skada som skulle kunna uppkomma fanns inga hinder att börja arbetet, detta sedan rätten gjort ännu en syn 1780. Nämnde Jon Olofsson åtog sig för att en summa av 333 riksdaler och 16 skilling åstadkomma den önskade kanalen genom åsen. Hans metod att genom en serie grävda brunnar som fylldes med vatten som skulle erodera fram en kanal blev ett misslyckande. Arbetet som påbörjades 1780 avstannade efter två år. 1793 beslöt sig de förenade bönderna i Ragunda och Stugun att återuppta arbetet och man bildade en form av intresseförening, som senare kom att benämnas Storforsbolaget även om det inte var ett bolag i formell mening. Den tidigare köpmannen Magnus Huss som fått kännedom om de nya planerna erbjöd nu grävningsintressenterna att utföra arbetet för ett arvode av 100 riksdaler. Detta accepterades tacksamt och han åtog sig uppgiften att vara arbetsledare för grävningen. Detta satte fart på det fortsatta arbetet. Han använde sig av en mer arbetsbesparande metod att gräva genom åsen genom att leda vatten från en närbelägen bäck i trärännor och spara det i dammar som sedan kunde släppas på med vissa mellanrum för att åstadkomma önskad effekt. Ytterligare en avgörande faktor för att föra arbetet framåt var den förening som ingicks 1794 mellan å ena sidan ett drygt 40-tal bönder från Ragunda och Stugun och Västeredes byamän å den andra. Där utlovades Västerede kompensation för eventuella skador.</p>
      <p>Arbetet utsattes dock för åtskilliga försök att stoppa det. Det förekom en del sabotage där trärännorna slogs sönder nattetid men detta hade föga betydelse eftersom dessa snabbt kunde ersättas. Ett större hot mot arbetet var alla fortsatta överklaganden och önskningar att stoppa bygget, bland annat av de församlade invånarna i Fors socken som framställde sin begäran till landshövdingen om detta. Sådana byggstopp beviljades några gånger men arbetet kunde trots allt fortsätta. 1795 hade arbetet kommit så långt att kanalen var i det närmaste färdiggrävd. Man grävde igenom det sista partiet av åsen mot sjön och vatten började sippra igenom men flödet upphörde på grund av älvens ringa höjd och varaktighet. Utgrävningen fylldes igen men arbetet återupptogs följande år. Då hade Ragundaborna sedan länge av sparsamhetsskäl struntat i Stenius förslag till försiktighetsåtgärder och när den ovanligt starka vårfloden 1796 gjorde att älven bröt igenom sandåsen vid kanalen var katastrofen ett faktum. På fyra timmar tömdes sjön och uppskattningsvis strömmade cirka 35 000 kubikmeter vatten i sekunden ut ur sjön och åstadkom en mycket omfattande materiell förödelse ända ut till havet i form av förstörda sågverk, fiskeanordningar med mera. Märkligt nog omkom ingen människa vid själva flodvågen eftersom byarna nedströms är högt belägna och katastrofen inträffade nattetid. Däremot omkom flera efteråt i samband med ras intill den nya flodfåra som Indalsälven nu grävde i den forna sjöbotten. Ett resultat var också att ett nytt vattenfall, Hammarforsen bildades cirka 10 km uppströms.</p>
      <h2><a id="5"></a>Referenser</h2>
      <ul>
        <li>Ravund. Ragunda Hembygdsförenings årsskrift 1995. Jubileumsutgåva inför 200-årsminnet av Ragundasjöns tömning. ISSN 0280-266X. Innehåller Anders Sahlin: "Storforsbolaget", en mycket detaljrik redogörelse för både förspel och efterspel. Som bilaga finns Föreningen 14 juni 1794 mellan Stuguns, Ragundas och Västeredes byamän samt Gustav III:s brev av den 10 juli 1779</li>
        <li><a href="http://libris.kb.se/bib/1472040" class="refhref">Libris länk</a> Englund, Jakob Albert (1922). Gedungsen eller Ragundasjöns utgrävning: Skildring ([Ny uppl.]). Östersund: Östersunds-postens tr.-a.-b. </li>
        <li><a href="https://www.lansstyrelsen.se/jamtland/besok-och-upptack/naturreservat/doda-fallet.html" class="refhref">Länsstyrelsen Jämtlands län </a></li>
      </ul>
    </main>
   
  <footer>
    <p>Sidans material är hämtat från  
      <a href="https://sv.wikipedia.org/wiki/D%C3%B6da_fallet" class="refhref">Döda fallet, Wikipedia</a> 
      med 
      <a href="https://creativecommons.org/licenses/by-sa/3.0/deed.sv" class="refhref">CC BY-SA 3.0</a> Licens.</p>
  </footer>
</div>
</body>
</html> 

